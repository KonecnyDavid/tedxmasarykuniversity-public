---
template: blog-post
title: Mgr. BOHUMIL KARTOUS Ph.D. - Utopeni v cukrech a kybercukrech
slug: /speaker/bohumil-kartous
date: 2021-05-05T18:15:01.000Z
description: Utopeni v cukrech a kybercukrech
featuredImage: ../../../static/assets/kart.jpeg
ytVideo: https://www.youtube.com/embed/lJqlpH-NkXg
speakerAllowed: yes
blok: 1
---
# Název
Utopeni v cukrech a kybercukrech
# Anotace
Donedávna lidská společnost ve své evoluci zápasila s nedostatkem zdrojů. Tomu se pochopitelně přizpůsobovala i v oblasti reprodukce, ve výchově nastupujících generací. V době přesycení cukry a kybercukry, v době, ve které se spousta lidí v prudké dynamice změn ztrácí a těžko hledají vlastní identitu epochálně novém pojetí existence rozprostírající se ve fyzické i virtuální dimenzi, je velmi naivní myslet si, že budou dezorientovaní dospělí umět připravit své děti na budoucnost. Vezeme je na parním stroji do virtuální reality. Možná víme, co budou potřebovat, ale umíme jim to předat? 
# Bio
Bob Kartous (1977) je profesionální provokatér veřejné diskuse. Je autorem knihy z žánru non-fiction s názvem No Future: Vezeme děti na parním stroji do virtuální reality?, která vychází v říjnu 2019. Od července 2020 je ředitelem Pražského inovačního institutu. Ve svém dřívějším působišti, think tanku EDUin, vytvořil koncept konceptu Auditu vzdělávacího systému v ČR. Spolupracoval s Aspen Institute Central Europe na přípravě výroční konference Aspen Annual. Je spoluzakladatelem expertní občanské platformy KoroNERV-20. O vzdělávání publikuje v řadě českých médií, pravidelně pro česká média komentuje události, které se ve vzdělávání odehrávají. Řečník a moderátor (Forum 2000, Meltingpot Colours of Ostrava, TEDx atp.). Poradce Jiřího Drahoše, předsedy vzdělávacího výboru Senátu Parlamentu ČR. Člen kolegia rektora Vysoké školy ekonomiky a managementu. S centrem současné kultury DOX zrealizoval vzdělávací program Synapse, jenž sestává z několika workshopů zaměřených na posílení sociálního a občanského povědomí mezi mladými lidmi. Je spoluautorem knihy 2036, kapitoly o budoucnosti vzdělávání. Působí jako editor Britských listů, kritického internetového deníku. Od roku 2018 slouží jako mluvčí Českých elfů, občanské skupiny zabývající se dezinformacemi v českém digitálním prostoru. Je spoluiniciátorem kampaně Nelež, která zvyšuje společenskou odpovědnost firem v otázce dezinformací. Absolvoval Pedagogickou fakultu a Fakultu sportovních studií MU v Brně, doktorát získal na Mediálním institutu Fakultě sociálních studií UK v Praze. V roce 2019 mu byla Masarykovou univerzitou udělena malá bronzová medaile.