---
template: about-page
slug: /cojetedx
title: Co je TEDx?
---
TED je nezisková organizace celosvětového rozsahu, která už více než 30 let podporuje “myšlenky, které stojí za to šířit”. Nejčastěji tak činí formou konferencí, na kterých vystupují největší současní myslitelé i lidé, kteří jsou zrakům laické veřejnosti důkladně skryti – přitom ale dokáží měnit svět. 

# A co je TEDx?
TEDx je místní, samostatně organizovaná událost. Drží se stejných hodnot jako “velký TED”: návštěvníky spojuje především zážitkem z živých vystoupení, která jsou doplněna o projekce nejzajímavějších řečníků z celého světa.

# Vše má svá pravidla
Získat licenci pro pořádání TEDxu není tak jednoduché, jak by se mohlo na první pohled zdát. Každou žádost musí osobně schválit pořadatelé TEDu a vše musí proběhnout podle předem určených podmínek. 
Mezi základní pravidla patří například: 
* Žádný řečník nesmí mluvit déle než 18 minut,
* do měsíce po konání akce musí být na internetu zveřejněny záznamy všech přednášek,
* řečník nesmí být současně sponzor - nemusíte tedy mít strach, že by se z toho stala nějaká agitka.

Jeden obrázek vydá za tisíc slov. U videa je to ještě mnohem více. Podívejte se na [25 nejsledovanějších TED přednášek](https://www.ted.com/playlists/171/the_20_most_popular_talks_of_a). 